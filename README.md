# Python Pandas | Nemzetközi logisztika

A projekt a nemzetközi logisztika esetében tartalmaz gyakorló feladatokat, amelyek a Python Pandas könyvárán alapulnak. 

![](airplane.jpg)


##  1. Feladat – Adatok beolvasása
Olvasd be az adatokat a CSV fájlból egy Pandas DataFrame-be, és jelenítsd meg az első 5 sort.

## 2. Feladat – Alapinformációk
Írasd ki az adatkeret oszlopainak nevét, típusait, és a teljes rekordok számát.

## 3. Feladat – Teljes rendelési érték számítása
Hozz létre egy új oszlopot TotalValueUSD néven, amely a Quantity és UnitPriceUSD szorzata.

## 4. Feladat – Szállítási módok gyakorisága
Számold meg, hogy melyik szállítási mód (Air, Sea, Rail, Truck) hányszor szerepel az adatokban.

## 5. Feladat – Leggyakoribb ország
Határozd meg, melyik országból érkezett a legtöbb rendelés.

## 6. Feladat – Átlagos darabár
Számítsd ki az összes termék átlagos egységárát (UnitPriceUSD).

## 7. Feladat – Országonkénti rendelési érték
Számold ki, hogy országonként mennyi a teljes rendelési érték összesítve (TotalValueUSD).

## 8. Feladat – Legnagyobb értékű rendelés
Keresd meg azt a rendelést (OrderID), amelynek a legmagasabb a TotalValueUSD értéke.

## 9. Feladat – Időbeli sorrend
Rendezd a rendeléseket ShipmentDate szerint növekvő sorrendbe.

## 10. Feladat – Termékcsoportosítás
Csoportosítsd a rendeléseket termékenként, és írd ki, hogy hány darabot (Quantity) rendeltek egyes termékekből összesen.

## Licenc

Ez a projekt a [CC BY-NC 4.0](https://creativecommons.org/licenses/by-nc/4.0/) licenc alatt érhető el.  
Szabadon másolható, tanulmányozható és módosítható **nem kereskedelmi célra**, a szerző (Bagó Zoltán) nevének feltüntetése mellett.

Kereskedelmi felhasználás esetén külön engedély szükséges.


